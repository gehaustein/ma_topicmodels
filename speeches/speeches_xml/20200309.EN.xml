<?xml version='1.0' encoding='utf-8'?>
<text id="20200309.EN" lang="en" date="2020-03-09" place="Brussels" edition="Revised edition">
  <section id="creitem1" title="1. Resumption of the session">
    <intervention id="1-004-0000" speaker_id="96864" name="Presidente" is_mep="True" mode="spoken">
      <p sl="en">Dichiaro ripresa la sessione del Parlamento europeo interrotta giovedì 13 febbraio 2020.</p>
      <p sl="en">Invito i parlamentari, visto che l'Aula non sarà affollata, a distanziare la loro presenza di almeno un posto, dove possibile, per le evidenti misure sanitarie.</p>
    </intervention>
  </section>
  <section id="creitem2" title="2. Opening of the sitting"/>
  <section id="creitem3" title="3. Approval of the minutes of the previous sitting : see Minutes"/>
  <section id="creitem4" title="4. Composition of Parliament : see Minutes"/>
  <section id="creitem5" title="5. Composition of committees and delegations : see Minutes"/>
  <section id="creitem6" title="6. Delegated acts (Rule 111(6)): see Minutes"/>
  <section id="creitem7" title="7. Action taken on Parliament's positions and resolutions: see Minutes"/>
  <section id="creitem8" title="8. Documents received: see Minutes"/>
  <section id="creitem9" title="9. Order of business">
    <intervention id="1-014-0000" speaker_id="96864" name="Presidente" is_mep="True" mode="spoken">
      <p sl="en">Passiamo ora all'ordine del giorno. Come vi ho comunicato giovedì scorso, la sessione plenaria di questa settimana si terrà eccezionalmente qui a Bruxelles per causa di forza maggiore.</p>
      <p sl="en">Ho preso questa decisione sulla base del rapporto del Servizio medico del Parlamento, il quale, a seguito di un'accurata analisi sull'evoluzione dell'epidemia del COVID-19 (il coronavirus), ha stabilito che il trasferimento del Parlamento europeo a Strasburgo per la plenaria avrebbe rappresentato un rischio significativamente più alto per la nostra salute e per quella della popolazione locale.</p>
      <p sl="en">Ho preso atto, quindi, che non sussistevano più le condizioni necessarie per garantire la sicurezza di tutti i partecipanti alla plenaria. La decisione di svolgere la sessione qui a Bruxelles è stata presa con lo spirito e l'intenzione di dare continuità ai lavori del Parlamento e di non interrompere l'attività legislativa.</p>
      <p sl="en">Vorrei ringraziare le autorità francesi e tutti coloro che sono stati coinvolti in questo processo per la loro collaborazione. Vorrei ringraziare altresì l'amministrazione del Parlamento che, da settimane, segue questa vicenda.</p>
      <p sl="en">Stiamo vivendo un momento difficile per la nostra Istituzione e deve essere impegno di tutti – di tutti i parlamentari e di tutti i gruppi politici – proteggere l'attività parlamentare, per consentire lo svolgersi della nostra vita democratica.</p>
      <p sl="en">I nostri governi e la stessa Unione europea stanno chiedendo sacrifici ai nostri cittadini e anche noi siamo chiamati a dare il buon esempio: dobbiamo fare di tutto, fino a quando sarà possibile, per assicurare la continuità della funzione legislativa e di bilancio: le decisioni per combattere il COVID-19, per sostenere il lavoro e l'economia, che sono duramente toccati in questo momento, ma anche per proseguire il nostro lavoro sul Green deal, sull'immigrazione e sul quadro finanziario pluriennale. Tutto questo ci impone di restare al nostro posto.</p>
      <p sl="en">La nostra vicinanza va in questo momento a tutti i colleghi che si trovano nelle zone rosse e che non possono muoversi. Per coloro che non sono nelle stesse condizioni, il mio invito è di seguire le raccomandazioni delle autorità e, al tempo stesso, considerare la possibilità, in questo momento, di rimanere a Bruxelles per ridurre al minimo gli spostamenti. Sappiamo che gli spostamenti, come abbiamo potuto accertare dalle verifiche che abbiamo fatto, sono un motivo di preoccupazione.</p>
      <p sl="en">Dobbiamo onorare il nostro mandato parlamentare e rendere omaggio a tutti coloro che, in Europa e nel mondo, svolgono il loro dovere quotidiano per contenere il diffondersi della malattia. Sono convinto che con responsabilità ma anche con orgoglio saremo all'altezza di questa sfida.</p>
      <p sl="en">Per queste ragioni oggi ho convocato una riunione straordinaria della Conferenza dei Presidenti e ringrazio tutti per la collaborazione e per lo spirito che hanno dimostrato in questa vicenda.</p>
      <p sl="en">Abbiamo deciso di modificare il progetto definitivo dell'ordine del giorno di questa plenaria come segue: la tornata di marzo consisterà nella sola giornata di domani, martedì 10 marzo, e sarà così strutturata: dalle ore 9.00 alle ore 12.00, dichiarazioni del Consiglio e della Commissione sull'epidemia di coronavirus. Naturalmente noi vogliamo che il Parlamento sia presente e sia un attore e un protagonista di questa battaglia.</p>
      <p sl="en">Nel pomeriggio dalle ore 15.00 alle 18.00 ci saranno le dichiarazioni del Consiglio europeo e della Commissione sulle conclusioni della riunione straordinaria del Consiglio europeo sul quadro finanziario pluriennale: noi sappiamo che il Parlamento è un attore di questa vicenda. A seguire ci saranno le dichiarazioni del Consiglio e della Commissione sulla situazione migratoria alla frontiera greco-turca e la risposta comune che vuole dare l'Unione europea.</p>
      <p sl="en">Queste modifiche sono state approvate nella riunione della Conferenza dei Presidenti e, naturalmente, come tutti capiscono, noi vogliamo che il Parlamento resti aperto e funzionante ma, naturalmente, abbiamo bisogno di tutte le precauzioni del caso e di ridurre all'essenziale la nostra attività.</p>
      <p sl="en">Per questo motivo la seduta adesso è sospesa e i lavori riprenderanno domani alle ore 9.00.</p>
      <p sl="en">Vi ringrazio per la collaborazione.</p>
    </intervention>
  </section>
  <section id="creitem10" title="10. Approval of the minutes of the current sitting: see Minutes"/>
  <section id="creitem11" title="11. Agenda for next sitting: see Minutes"/>
  <section id="creitem12" title="12. Closure of the sitting"/>
  <section id="creitem13" title="13. Closure of the session">
    <intervention id="1-020-0000" speaker_id="96864" name="Presidente" is_mep="True" mode="spoken">
      <p sl="en">Dichiaro conclusa la sessione 2019-2020 del Parlamento europeo.</p>
    </intervention>
  </section>
</text>
